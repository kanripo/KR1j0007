# -*- mode: mandoku-view; -*-
#+TITLE: 釋名
#+DATE: 2016-04-12 14:30:32.169083
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 3
<pb:KR1j0007_WYG_003-1a>¶
　　欽定四庫全書¶
¶
　　釋名卷三¶
¶
　　漢　劉熈　撰¶
¶
　　釋姿容¶
¶
　　姿資也資取也形貌之稟取為資本也　容用也合事¶
宜之用也　妍研也研精於事宜則無蚩繆也蚩癡也¶
兩脚進曰行行抗也抗足而前也　徐行曰步步捕¶
¶
　　也如有所伺捕務安詳也　疾行曰趨趨赴也赴所至¶
<pb:KR1j0007_WYG_003-1b>¶
也　疾趨曰走走奏也促有所奏至也　奔變也有急¶
變奔赴之也　仆踣也頓踣而前也　超卓也舉脚有¶
所卓越也　跳條也如草木枝條務上行也　立林也¶
如林木森然各駐其所也　騎支也兩脚支别也　乘¶
陞也登亦如之也　載載也在其上也　儋任也任力¶
所勝也　負背也置項背也　駐株也如株木不動也¶
坐挫也骨節挫屈也　伏覆也　偃安也　僵正直¶
¶
　　畺然也　側逼也　據居也　企啟開也目延竦之時¶
<pb:KR1j0007_WYG_003-2a>¶
諸機樞皆開張也　竦從也體皮皆從引也　視是也¶
察是非也　聴静也静然後所聞審也　觀翰也望之¶
延頸翰翰也　望茫也逺視茫茫也　跪危也兩膝隠¶
地體危倪也　跽忌也見所敬忌不敢自安也　拜於¶
丈夫為跌跌然屈折下就地也於婦人為扶自抽扶而¶
上下也　攀翻也連翻上及言也　掣制也制頓之使¶
順已也　牽弦也使弦急也　引演也徒演廣也　掬¶
局也使相局近也　撮捽也暫捽取之也　樝义也五¶
<pb:KR1j0007_WYG_003-2b>¶
指俱往也　捉促也使相促及也　執攝也使畏攝已¶
也　拈黏也兩指翕之黏著不放也　抶鐵也其處皮¶
薫黒色如鐵也　蹋榻也榻著地也　批禆也兩相禆¶
助共擊之也　搏博也四指廣博亦似擊之也　挾夾¶
也在旁也　捧逢也兩手相逢以執之也　懐回也本¶
有去意囘來就已也亦言歸也來歸已也　抱保也相¶
親保也　載載也載之於頭也　提地也臂垂所持近¶
地也　挈結也結束也束持之也　持跱也跱之於手¶
<pb:KR1j0007_WYG_003-3a>¶
中也　操抄也手出其下之言也　攬斂也斂置手中¶
也　擁翁也翁撫之也　撫敷也敷手以拍之也　拍¶
搏也手搏其上也　摩沙猶末殺也手上下言之也¶
蹙遵也遵迫之也　踐殘也使殘壊也　踖藉也以足¶
藉也　履以足履之因以名之也　蹈道也以足踐之¶
如道路也　&KR1868;弭也足踐之使弭服也　躡懾也登其¶
上使懾服也　匍匐小兒時也匍猶捕也藉索可執取¶
之言也匐伏也伏地行也人雖長大及其求事盡力之¶
<pb:KR1j0007_WYG_003-3b>¶
勤猶亦稱之詩曰凡民有喪匍匐救之是也　偃蹇也¶
偃息而卧不執事也　蹇跛蹇也病不能作事今託病¶
似此而不宜執事役也　望佯佯陽也言陽氣在上舉¶
頭高似若望之然也　沐秃也沐者髪下垂秃者無髪¶
皆無上貌之稱也　卦賣卦掛也自卦於市而自賣邊¶
自可無慙色言此似之也　倚簁倚伎也簁作清簁也¶
言人多技巧尚輕細如簁也　窶數猶局縮皆小意也¶
齧掣掣卷掣也齧噬齧也語説卷掣與人相持齧也¶
<pb:KR1j0007_WYG_003-4a>¶
□摘猶譎摘也如醫别人脈知疾之意見事者之稱¶
¶
　　也　貸騃者貸言以物貸予騃者言必棄之不復得也¶
不相量事者之稱也此皆見於形貌者也　卧化也精¶
氣變化不與覺時同也　寐謐也静謐無聲也　寢權¶
假卧之名也寢侵也侵損事功也　眠泯也無知泯泯¶
也　覺告也　寤忤也能與物相接忤也　欠嶔也開¶
張其口聲脣嶔嶔也　嚏踕也聲作踕而出¶
也　笑鈔也頰皮上鈔者也¶
¶
<pb:KR1j0007_WYG_003-4b>¶
　　釋長幼¶
¶
　　人始生曰嬰兒胷前曰嬰抱之嬰前乳養之也或曰嫛¶
婗嫛是也言是人也婗其啼聲也故因以名之也　男¶
任也典任事也　女如也婦人外成如人也故三從之¶
義少如父教嫁如夫命老如子言青徐州曰娪娪忤也¶
始生時人意不喜忤忤然也　兒始能行曰孺孺濡也¶
言濡弱也　七年曰悼悼逃也知有㢘恥𨼆逃其情也¶
亦言是時而死可傷悼也　毁齒曰齓齓洗也毁洗故¶
<pb:KR1j0007_WYG_003-5a>¶
齒更新生也　長(丁丈反)萇也言體萇也　幼少也言生¶
日少也　十五曰童故禮有陽童牛羊之無角者曰童¶
山無草木曰童言未巾冠似之也女子之未笄者亦稱¶
之也　二十曰弱言柔弱也　三十曰壯言丁壯也¶
四十曰强言堅强也　五十曰艾艾治也治事能㫁割¶
芟刈無所疑也　六十曰耆耆指也不從力役指事使¶
人也　七十曰耄頭髪白耄耄然也　八十曰耋耋鐵¶
也皮膚變黒色如鐵也　九十曰鮐背背有鮐文也或¶
<pb:KR1j0007_WYG_003-5b>¶
曰黃耉鬢髪變黃也耉垢也皮色驪悴恒如有垢者也¶
或曰胡耉咽皮如鷄胡也或曰凍梨皮有斑黒如凍梨¶
色也或曰齯齯大齒落盡更生細者如小兒齒也　百¶
年曰期頥頥養也老昏不復知服味善惡孝子期於盡¶
養道而已也　老朽也老而不死曰仙仙遷也遷入山¶
也故其制字人旁作山也¶
¶
　　釋親屬¶
¶
　　親襯也言相隠襯也　屬續也恩相連續也　父甫也¶
<pb:KR1j0007_WYG_003-6a>¶
始生已也　母冒也含生已也　祖祚也祚物先也又¶
謂之王父王暀也家中所歸暀也王母亦如之　曽祖¶
從下推上祖位轉増益也　高祖高臯也最在上臯韜¶
諸下也　兄荒也荒大也故青徐人謂兄為荒也　弟¶
第也相次第而上也　子孳也相生蕃孳也　孫遜也¶
遜遁在後生也　曽孫義如曽祖也　𤣥孫𤣥懸也上¶
懸於高祖最在下也　𤣥孫之子曰來孫此在無服之¶
外其意疎逺呼之乃來也　來孫之子曰昆孫昆貫也¶
<pb:KR1j0007_WYG_003-6b>¶
㤙情轉逺以禮貫連之耳　昆孫之子曰仍孫以禮仍¶
有之耳㤙意實逺也　仍孫之子曰雲孫言去已逺如¶
浮雲也皆為早娶晚死夀考者言也　父之兄曰世父¶
言為嫡統繼世也又曰伯父伯把也把持家政也　父¶
之弟曰仲父仲中也位在中也　仲父之弟曰叔父叔¶
少也　叔之弟曰季父季癸也甲乙之次癸最在下季¶
亦然也　父之世父母曰從祖父母言從已親祖别而¶
下也亦言隨從已祖以為名也　父之姊妹曰姑姑故¶
<pb:KR1j0007_WYG_003-7a>¶
也言於已為久故之人也　姊積也猶日始出積時多¶
而明也　妹昧也猶日始入歴時少尚昧也　姑謂兄¶
弟之女為姪姪迭也共行事夫更迭進御也　夫之父¶
曰舅舅久也久老稱也　夫之母曰姑亦言故也　母¶
之兄弟曰舅亦如之也　妻之父曰外舅母曰外姑言¶
妻從外來謂至已家為婦故反以此義稱之夫妻匹嫡¶
之義也　妻之昆弟曰外甥其姊妹女也來歸已内為¶
妻故其男為外甥之甥甥者生也他姓子本生於外不¶
<pb:KR1j0007_WYG_003-7b>¶
得如其女來在已内也　姊妹之子曰出出嫁於異姓¶
而生之也　出之子曰離孫言逺離己也　姪之子曰¶
歸孫婦人謂嫁曰歸姪子列故其所生為孫也　妻之¶
姊妹曰娣娣弟也言與己妻相長弟也　母之姊妹曰¶
姨亦如之禮謂之從母為娣而來則從母列也故雖不¶
來猶以此名之也　姊妹互相謂夫曰私言於其夫兄¶
弟之中此人與己姊妹有㤙私也　舅謂姊妹之子曰¶
甥甥亦生也出配他男而生故其制字男旁從生也¶
<pb:KR1j0007_WYG_003-8a>¶
妾謂夫之嫡妻曰女君夫為男君故名其妻曰女君也¶
嫂叟也叟老者稱也叟縮也人及物老皆縮小於舊¶
¶
　　也　叔少也幼者稱也叔亦俶也見嫂俶然却退也¶
夫之兄曰公公君也君尊稱也　俗間曰兄章章灼也¶
章灼敬奉之也又曰兄忪是已所敬見之怔忡自肅齊¶
也俗或謂舅曰章又曰忪亦如之也　少婦謂長婦曰¶
似言其先來已所當法似也　長婦謂少婦曰娣娣弟¶
也以後來也或曰先後以來先後言之也青徐人謂¶
<pb:KR1j0007_WYG_003-8b>¶
長婦曰植長禾苗先生者曰植取名於此也荆豫人謂¶
長婦曰熟熟祝也祝始也　兩壻相謂曰亞言一人取¶
姊一人取妹相亞次也又並來至女氏門姊夫在前妹¶
夫在後亦相亞而相倚共成其禮也又曰女壻言相親¶
友也　婦之父曰婚言壻親迎用昏又恒以昏夜成禮¶
也　壻之父曰姻姻因也女往因媒也　天子之妃曰¶
后后後也言在後不敢以副言也　諸侯之妃曰夫人¶
夫扶也扶助其君也　卿之妃曰内子子女子也在閨¶
<pb:KR1j0007_WYG_003-9a>¶
門之内治家也　大夫之妃曰命婦婦服也服家事也¶
夫受命於朝妻受命於家也　士庶人曰妻妻齊也夫¶
賤不足以尊稱故齊等言也　天子妾有嬪嬪賔也諸¶
妾之中見賓敬也　妾接也以賤見接幸也姪娣曰媵¶
媵承事嫡也　配輩也一人獨處一人往輩耦之也¶
匹辟也往相辟耦也耦遇也二人相對遇也　嫡敵也¶
與匹相敵也　庶摭也拾摭之也謂拾摭㣲陋待遇之¶
也　無妻曰鰥鰥昆也昆明也愁悒不寐目恒鰥鰥然¶
<pb:KR1j0007_WYG_003-9b>¶
也故其字從魚魚目恒不閉者也　無夫曰寡寡踝也¶
踝踝單獨之言也　無父曰孤孤顧也顧望無所瞻見¶
也　老而無子曰獨獨隻獨也言無所依也¶
¶
¶
¶
¶
¶
　　釋名卷三¶
¶
