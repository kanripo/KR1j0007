# -*- mode: mandoku-view; -*-
#+TITLE: 釋名
#+DATE: 2016-04-12 14:30:32.128238
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR1j0007_WYG_001-1a>¶
　　欽定四庫全書¶
¶
　　釋名卷一¶
¶
　　漢　劉熈　撰¶
¶
　　釋天¶
¶
　　天豫司兗冀以舌腹言之天顯也在上高顯也青徐以¶
舌頭言之天垣也垣然高而逺也春曰蒼天陽氣始發¶
色蒼蒼也夏曰昊天其氣布散皓皓也秋曰旻天旻閔¶
也物就枯落可閔傷也冬曰上天其氣上騰與地絶也¶
<pb:KR1j0007_WYG_001-1b>¶
故月令曰天氣上騰地氣下降易謂之乾乾徤也徤行¶
不息也又謂之𤣥𤣥懸也如懸物在上也　日實也光¶
明盛實也　月缺也滿則缺也　光晃也晃晃然也亦¶
言廣也所照廣逺也　景境也明所照處有境限也¶
晷規也如規畫也　曜耀也光明照耀也　星散也列¶
位布散也　宿宿也星各止宿其處也　氣餼也餼然¶
有聲而無形也　風兖豫司冀橫口合脣言之風汜也¶
其氣博汜而動物也青徐言風踧口開脣推氣言之風¶
<pb:KR1j0007_WYG_001-2a>¶
放也氣放散也　隂隂也氣在内奥䕃也　陽揚也氣¶
在外發揚也　寒捍也捍格也　暑煑也熱如煑物也¶
熱爇也如火所燒爇也　雨羽也如鳥羽動則散也¶
春蠢也動而生也　夏假也寛假萬物使生長也¶
¶
　　秋緧也緧迫品物使時成也　冬終也物終成也　四¶
時四方各一時時期也物之生死各應節期而止也¶
年進也進而前也　歳越也越故限也唐虞曰載載生¶
物也殷曰祀祀已也新氣升故氣已也　五行者五氣¶
<pb:KR1j0007_WYG_001-2b>¶
也於其方各施行也　金禁也其氣剛嚴能禁制也¶
木冒也華葉自覆冒也　水準也準平物也　火化也¶
消化物也亦言毁也物入中皆毁壊也　土吐也能吐¶
生萬物也　子孳也陽氣始萌孳生於下也於易為坎¶
坎險也　丑紐也寒氣自屈紐也於易為艮艮限也時¶
未可聴物生限止之也　寅演也演生物也　夘冒也¶
載冐土而出也於易為震二月之時雷始震也　辰伸¶
也物皆伸舒而出也　己巳也陽氣畢布已也於易為¶
<pb:KR1j0007_WYG_001-3a>¶
巽巽散也物皆生布散也　午仵也隂氣從下上與陽¶
相仵逆也於易為離離麗也物皆附麗陽氣以茂也¶
未昧也日中則昃向幽昧也　申身也物皆成其身體¶
各申束之使備成也　酉秀也秀者物皆成也於易為¶
兌兑説也物得備足皆喜説也　戌恤也物當收斂矜¶
恤之也亦言脱也落也　亥核也收藏百物核取其好¶
惡直偽也亦言物成皆堅核也　甲孚也萬物解孚甲¶
而生也　乙軋也自抽軋而出也　丙炳也物生炳然¶
<pb:KR1j0007_WYG_001-3b>¶
皆著見也　丁壯也物體皆丁壯也　戊茂也物皆茂¶
盛也　已紀也皆有定形可紀識也　庚猶更也庚堅¶
强貌也　辛新也物初新者皆收成也　壬妊也陰陽¶
交物懐妊也至子而萌也　癸揆也揆度而生乃出之¶
也　霜喪也其氣慘毒物皆喪也　露慮也覆慮物也¶
雪綏也水下遇寒氣而凝綏綏然也　霰星也水雪¶
¶
　　相搏如星而散也　霡霂小雨也言裁霡歴霑漬如人¶
沐頭惟及其上枝而根不濡也　雲猶云云衆盛意也¶
<pb:KR1j0007_WYG_001-4a>¶
又言運也運行也　雷硍也如轉物有所硍雷之聲也¶
電殄也乍見則殄滅也　震戰也所擊輙破若攻戰¶
¶
　　也又曰辟歴辟折也所歴皆破折也　雹砲也其所中¶
物皆摧折如人所盛砲也　虹攻也純陽攻隂氣也又¶
曰蝃蝀其見每於日在西而見於東掇飲東方之水氣¶
也見於西方曰升朝日始升而出見也又曰美人隂陽¶
不和婚姻錯亂淫風流行男美於女女美於男恒相奔¶
隨之時則此氣盛故以其盛時名之也　霓齧也其體¶
<pb:KR1j0007_WYG_001-4b>¶
㫁絶見於非時此灾氣也傷害於物如有所食齧也¶
暈捲也氣在外捲結之也日月俱然　隂而風曰曀曀¶
翳也言掩翳日光使不明也　風而雨土曰霾霾晦也¶
言如物塵晦之色也　珥氣在日兩旁之名也珥耳也¶
言似人耳之在面旁也　日月虧曰食稍稍侵虧如蟲¶
食草木葉也　晦灰也火死為灰月光盡似之也　朔¶
蘇也月死復蘇生也弦月半之名也其形一旁曲一旁¶
直若張弓施弦也　朢月滿之名也月大十六日小十¶
<pb:KR1j0007_WYG_001-5a>¶
五日日在東月在西遥相望也　昏損也陽精損滅也¶
晨伸也旦而日光復伸見也　祲侵也赤黒之氣相¶
¶
　　侵也　氛粉也潤氣著草木因寒凍凝色白若粉之形¶
也　霧冒也氣蒙亂覆冒物也蒙日光不明蒙蒙然也¶
彗星光梢似彗也　孛(蒲没反)星星旁氣孛孛然也¶
¶
　　筆星星氣有一枝末鋭似筆也　流星星轉行如流水¶
也　枉矢齊魯謂光景為枉矢言其光行若射矢之所¶
至也亦言其氣枉暴有所灾害也　厲疾氣也中人如¶
<pb:KR1j0007_WYG_001-5b>¶
磨厲傷物也　疫役也言有鬼行疫也　□截也氣傷¶
人如有㫁截也　灾烖也火所燒滅之餘曰烖言其於¶
物如是也　害割也如割削物也　異者異於常也¶
𤯝痟也如病者痟瘦也　慝態也有姦態也　妖殀也¶
殀害物也　孽孽也遇之如物見髠孽也¶
¶
　　釋地¶
¶
　　地者底也其體底下載萬物也亦言諦也五土所生莫¶
不信諦也易謂之坤坤順也上順乾也　土吐也吐生¶
<pb:KR1j0007_WYG_001-6a>¶
萬物也　已耕者曰田田填也五稼填滿其中也　壤¶
瀼也肥濡意也　廣平曰原原元也如元氣廣大也¶
高平曰陸陸漉也水流漉而去也　下平曰衍言漫衍¶
也　下濕曰隰隰蟄也蟄溼意也　下而有水曰澤言¶
潤澤也　地不生物曰鹵鹵爐也如爐火處也　徐州¶
貢土五色有青黄赤白黒也　土青曰黎似黎草色也¶
土黃而細宻曰埴埴膩也黏膩如脂之膩也　土赤¶
¶
　　曰䑕肝似䑕肝色也　土白曰漂漂輕飛散也　土黒¶
<pb:KR1j0007_WYG_001-6b>¶
曰盧盧然解散也¶
¶
　　釋山¶
¶
　　山産也産生物也土山曰阜阜厚也言高厚也大阜曰¶
陵陵隆也體髙隆也　山頂曰冢冢腫也言腫起也¶
山旁曰陂言陂陁也　山脊曰岡岡亢也在上之言也¶
山旁隴間曰涌涌猶桶桶狹而長也　山大而髙曰¶
¶
　　嵩嵩竦也亦高稱也　山小高曰岑岑嶃也嶃然也¶
上鋭而長曰嶠形似橋也　小山别大山曰甗(音彦)甗甑¶
<pb:KR1j0007_WYG_001-7a>¶
也甑一孔者甗形孤出處似之也　山多小石曰磝磝¶
堯也毎石堯堯獨處而出見也　山多大石曰礐礐學¶
也大石之形學學然也　山有草木曰岵岵怙也人所¶
怙取以為事用也　山無草木曰屺屺圯也無所出生¶
也　山有水曰垺垺脱也脱而下流也　石載土曰岨¶
岨臚然也土載石曰崔嵬因形名之也　山東曰朝陽¶
山西曰夕陽隨日所照而名之也　山下根之受霤處¶
曰甽甽吮也吮得山之肥潤也　山中藂木曰林林森¶
<pb:KR1j0007_WYG_001-7b>¶
也森森然也　山足曰麓麓陸也言水流順陸燥也¶
山體曰石石格也堅捍格也　小石曰礫礫料也小石¶
相枝柱其間料料然出内氣也¶
¶
　　釋水¶
¶
　　天下大水四謂之四瀆江河淮濟是也　瀆獨也各獨¶
出其所而入海也　江公也小水流入其中公共也¶
淮圍也圍繞揚州北界東至海也　河下也隨地下處¶
而通流也　濟濟也源出河北濟河而南也　川穿也¶
<pb:KR1j0007_WYG_001-8a>¶
穿地而流也　山夾水曰澗澗間也言在兩山之間也¶
水正出曰濫泉濫銜也如人口有所銜口闓則見也¶
懸出曰沃泉水從上下有所灌沃也　側出曰汍泉¶
¶
　　汍軌也流狹而長如車軌也　所出同所歸異曰淝泉¶
本同出時所浸潤少所歸各枝散而多似淝者也　水¶
從河出曰雍沛言在河岸限内時見雍出則沛然也¶
水上出曰湧泉瀆泉並是也　水泆出所為澤曰掌水¶
停處如手掌中也今兗州人謂澤曰掌也　水決復入¶
<pb:KR1j0007_WYG_001-8b>¶
為汜汜已也如出有所為畢已而還入也　風吹水波¶
成文曰瀾瀾連也波體轉流相及連也　水小波曰淪¶
淪倫也小文相次有倫理也　水直波曰涇涇徑也言¶
如道徑也　水草交曰湄湄眉也臨水如眉臨目也水¶
經川歸之處也　海晦也主承穢濁其水黒如晦也¶
水注谷曰溝田間之水亦曰溝溝搆也縱橫相交搆也¶
注溝曰澮澮會也小溝之所聚會也　水中可居者¶
¶
　　曰洲洲聚也人及鳥物所聚息之處也　小洲曰渚渚¶
<pb:KR1j0007_WYG_001-9a>¶
遮也體高能遮水使從旁迴也　小渚曰沚沚止也小¶
可以止息其上也　小沚曰泜泜遲也能遏水使流遲¶
也　人所為之曰潏潏術也堰使水鬱術也魚梁水碓¶
之謂也　海中可居者曰島島到也人所奔到也亦言¶
鳥也物所赴如鳥之下也¶
¶
　　釋丘¶
¶
　　丘一成曰頓丘一頓而成無上下大小之殺也　再成¶
曰陶丘於高山上一重作之如陶竈然也　三成曰崑¶
<pb:KR1j0007_WYG_001-9b>¶
崙丘如崑崙之髙而積重也　前高曰髦丘如馬舉頭¶
垂髦也　中央下曰宛丘有丘宛宛如偃器也涇上有¶
一泉水亦是也　徧高曰阿丘阿荷也如人擔荷物一¶
邊偏高也　畝丘丘體滿一畝之地也　圜丘方丘就¶
其方圜名之也　鋭上曰融丘融明也明陽也凡上鋭¶
皆高而近陽者也　如乗曰乘丘四馬曰乗一基在後¶
似車四列在前似駕車馬之形也如陼(之與反)者曰陼丘¶
形似水中之高地隆髙而廣也　水潦所止曰泥丘其¶
<pb:KR1j0007_WYG_001-10a>¶
止汚水留不去成泥也　澤中有丘曰都丘言蟲鳥往¶
所都聚也　當途曰梧丘梧忤也與人相當忤也　道¶
出其右曰畫丘人尚右凡有指畫皆用右也　道出其¶
前曰載丘在前故載也　道出其後曰昌丘　水出其¶
前曰阯丘阯基趾也言所出然　水出其後曰阻丘比¶
水以為險也　水出其右曰沚丘沚止也西方義氣有¶
所制止也　水出其左曰營丘　丘高曰陽丘體高近¶
陽也　宗丘邑中所宗也¶
¶
<pb:KR1j0007_WYG_001-10b>¶
　　釋道¶
¶
　　道一達曰道道蹈也　路露也人所踐蹈而露見也¶
二達曰岐旁物兩為岐在邊曰旁此道並通出似之¶
¶
　　也　三達曰劇旁古者列樹以表道道有夾溝以通水¶
潦恒見修治之道旁轉多用功稍劇也　四達曰衢齊¶
魯謂四齒杷為欋欋杷地則有四處此道似之也　五¶
達曰康康昌也昌盛也車步併列並用之言充盛也¶
六達曰莊莊&KR0724;也裝其上使高也　七達曰劇驂驂馬¶
<pb:KR1j0007_WYG_001-11a>¶
有四耳今此道有七比於劇也　八達曰崇期崇充也¶
道多所通人充滿其上如共期也　九達曰逵齊魯謂¶
道多為逵師此形然也　城下道曰䧫䧫翺也都邑之¶
内翺翔祖駕之處也　步所用道曰蹊蹊係也射疾則¶
用之故還係於正道也　俓經也人所經由也　鹿兔¶
之道曰亢行不由正亢陌山谷草野而過也　涂度也¶
人所由得通度也¶
¶
<pb:KR1j0007_WYG_001-11b>¶
¶
¶
¶
¶
¶
¶
¶
¶
¶
