# -*- mode: mandoku-view; -*-
#+TITLE: 釋名
#+DATE: 2016-04-12 14:30:31.960621
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR1j0007_WYG_005-1a>¶
　　欽定四庫全書¶
¶
　　釋名卷五¶
¶
　　漢　劉熈　撰¶
¶
　　釋衣服¶
¶
　　凡服上曰衣衣依也人所依以芘寒暑也　下曰裳裳¶
障也所以自障蔽也　領頸也以壅頸也亦言總領衣¶
體為端首也　襟禁也交於前所以禁禦風寒也　袂¶
掣也掣開也開張之以受臂屈伸也　袪虚也　袖由¶
<pb:KR1j0007_WYG_005-1b>¶
也手所由出入也亦言受也以受手也　衿亦禁也禁¶
使不得解散也　帶蔕也著於衣如物之繫蔕也　系¶
繫也相連繫也　衽襜也在旁襜襜然也　裾倨也倨¶
倨然直亦言在後常見踞也　𤣥端其袖下正直端方¶
與要接也　素積素裳也辟積其要中使踧因以名之¶
也　王后之上服曰褘衣畵翬雉之文於衣也伊洛而¶
南雉青質五色備曰翬鷂翟畵鷂雉之文於衣也江淮¶
而南雉素質五采皆備成章曰鷂　闕翟剪闕繒為翟¶
<pb:KR1j0007_WYG_005-2a>¶
雉形以縀衣也　鞠衣黄如菊花色也　襢衣襢坦也¶
坦然正白無文采也　褖衣褖然黒色也　韠蔽也所¶
以蔽膝前也婦人蔽膝亦如之齊人謂之巨巾田家婦¶
女出自田野以覆其頭故因以為名也又曰跪襜跪時¶
襜襜然張也　佩倍也言其非一物有倍貳也有珠有¶
玉有容刀有帨巾有觽之屬也　襦䎡也言温䎡也¶
袴跨也兩股各跨别也　褶襲也覆上之言也　襌衣¶
言無裏也　䙱屬也衣裳上下相連屬也荆州謂襌衣¶
<pb:KR1j0007_WYG_005-2b>¶
曰布䙱亦是襜襦言其襜襜𢎞裕也　褠襌衣之無胡¶
者也言袖夾直形如溝也　中衣言在小衣之外大衣¶
之中也　裲襠其一當胷其一當背也　帕腹橫帕其¶
腹也　抱腹上下有帶抱裏其腹上無襠者也　心衣¶
抱腹而施鉤肩鉤肩之間施一襠以奄心也　衫芟也¶
衫未無袖端也　有裏曰複　無裏曰單　反閉襦之¶
小者也却向著之領反於背後閉其襟也　婦人上服¶
曰袿其下垂者上廣下狹如刀圭也　襈撰也青綘為¶
<pb:KR1j0007_WYG_005-3a>¶
之縁也　裙下羣也連接裾幅也　緝下横縫緝其下¶
也　縁裙裙施縁也　縁䙱䙱施縁也　帔披也披之¶
肩背不及下也　直領邪直而交下亦如丈夫服袍方¶
也　交領就形名之也　曲領在内以中襟領上横壅¶
頸其狀曲也　單襦如襦而無絮也　要襦形如襦其¶
要上趐下要齊也　半袖其袂半襦而施袖也　留幕¶
冀州所名大褶下至膝者也留牢也幕絡也言牢絡在¶
衣表也　袍丈夫著下至跗者也袍苞也苞内衣也婦¶
<pb:KR1j0007_WYG_005-3b>¶
人以綘作衣裳上下連四起施縁亦曰袍義亦然也齊¶
人謂如衫而小袖曰侯頭侯頭猶言解瀆臂直通之言¶
也　被被也被覆人也　衾广也其下廣大如广受人¶
也　汗衣近身受汗垢之衣也詩謂之澤受汗澤也或¶
曰鄙袒或曰羞袒作之用六尺裁足覆胷背言羞鄙於¶
袒而衣此耳　褌貫也貫兩脚上繫要中也　偪所以¶
自逼束今謂之行縢言以裹脚可以跳騰輕便也　襪¶
末也在脚末也　履禮也飾足所以為禮也　複其下¶
<pb:KR1j0007_WYG_005-4a>¶
曰舄舄腊也行禮久立地或泥濕故&KR0232;其末下使乾腊¶
也　屨拘也所以拘足也　齊人謂韋屨曰屝屝皮也¶
以皮作之　不借言賤易有宜各自蓄之不假借人也¶
齊人云搏腊搏腊猶把鮓麤貌也荆州人曰麤麻&KR0330;¶
¶
　　車皆同名也麤措也言所以安措足也　屩蹻也出行¶
著之蹻蹻輕便因以為名也　屐搘也為兩足搘以踐¶
泥也　鞾跨也兩足各以一跨騎也　&KR2364;&KR1919;鞾之缺前¶
壅者胡中所名也&KR2364;&KR1919;猶速獨足直前之言也　鞋解¶
<pb:KR1j0007_WYG_005-4b>¶
也著時縮其上如履然解其上則舒解也　帛屐以帛¶
作之如屩者不曰帛屩者屩不可踐泥也　屐踐泥者¶
也此亦可以步泥而浣之故謂之屐也　晚下如舄其¶
下晚晚而危婦人短者著之可以拜也　靸&KR0330;履深頭¶
者之名也靸襲也以其深襲覆足也　仰角屐上施¶
履之名也行不得蹶當仰履角舉足乃行也¶
¶
　　釋宫室¶
¶
　　宫穹也屋見於垣上穹隆然也　室實也人物實滿其¶
<pb:KR1j0007_WYG_005-5a>¶
中也　室中西南隅曰奥不見户明所在祕奥也　西¶
北隅曰屋漏禮每有親死者輙撤屋之西北隅薪以爨¶
竈煮沐供諸喪用時若值雨則漏遂以名之也必取是¶
隅者禮既祭改設饌於西北隅令撤毁之示不復用也¶
東南隅曰窔窔幽也亦取幽㝠也　東北隅曰宧宧¶
¶
　　養也東北陽氣始出布養物也　中央曰中霤古者寢¶
穴後室之霤當今之棟下直室之中古者霤下之處也¶
宅擇也擇吉處而營之也　舍於中舍息也　宇羽¶
¶
<pb:KR1j0007_WYG_005-5b>¶
　　也如鳥羽翼自覆蔽也　屋亦奥也其中温奥也　廟¶
貌也先祖形貌所在也　寢寢也所寢息也　城盛也¶
盛受國都也　郭廓也廓落在城外也　城上垣曰睥¶
睨言於其孔中睥睨非常也亦曰陴陴禆也言禆助城¶
之高也亦曰女墻言其卑小比之於城若女子之於丈¶
夫也　寺嗣也治事者嗣續於其内也　廷停也人所¶
集之處也　獄确也實确人之情偽也又謂之牢言所¶
在堅牢也又謂之圜土築其表墻其形圜也又謂之囹¶
<pb:KR1j0007_WYG_005-6a>¶
圄囹領也圄御也領䤸囚徒禁御之也　亭停也亦人¶
所停集也　傳傳也人所止息而去後人復來轉相傳¶
無常主也　瓦踝也踝确堅貌也亦言腂也在外腂見¶
也　梁强梁也　柱住也　檼隠也所以隠桷也或謂¶
之望言高可望也或謂之棟棟中也居屋之中也　桷¶
确也其形細而疎确也或謂之椽椽傳也相傳次而布¶
列也或謂之榱在檼旁下列衰衰然垂也　梠旅也連¶
旅旅也或謂之槾槾緜也緜連榱榱頭使齊平也上入¶
<pb:KR1j0007_WYG_005-6b>¶
曰爵頭形似爵頭也　楣眉也近前若面之有眉也¶
棳儒也梁上短柱也棳儒猶侏儒短故以名之也　牾¶
在梁上兩頭相觸牾也　欒攣也其體上曲攣拳然也¶
盧在柱端都盧負屋之重也　斗在欒兩頭如斗也¶
¶
　　斗負上貟檼也　笮迮也編竹相連迫迮也　屋脊曰¶
甍甍蒙也在上覆蒙屋也　壁辟也辟禦風寒也　墻¶
障也所以自障蔽也　垣援也人所依阻以為援衛也¶
墉容也所以蔽隠形容也　籬離也以柴竹作之疏¶
¶
<pb:KR1j0007_WYG_005-7a>¶
　　離離也青徐曰椐椐居也居於中也　柵蹟也以木作¶
之上平蹟然也又謂之撤撤𦂳也詵詵然𦂳也　殿有¶
殿鄂也陛卑也有高卑也天子殿謂之納陛言所以納¶
人言之階陛也　階梯也如梯之有等差也　陳堂塗¶
也言賓主相迎陳列之處也　屏自障屏也　蕭廧在¶
門内蕭蕭也將入於此自肅敬之處也　宁佇也將見¶
君所佇立定氣之處也　序次序也　夾室在堂兩頭¶
故曰夾也　堂猶堂堂高顯貌也　房旁也在堂兩旁¶
<pb:KR1j0007_WYG_005-7b>¶
也　楹亭也亭亭然孤立旁無所依也齊魯讀曰輕輕¶
勝也孤立獨處能勝任上重也　簷檐也接檐屋前後¶
也　霤流也水從屋上流下也　闕在門兩旁中央闕¶
然為道也　罘罳在門外罘復也罳思也臣將入請事¶
於此復重思之也　觀觀也於上觀望也　樓謂牖戸¶
之間有射孔樓樓然也　臺持也築土堅高能自勝持¶
也　櫓露也露上無屋覆也　門捫也在外為人所捫¶
摸也　障衛也　户䕶也所以謹䕶閉塞也　忩聪也¶
<pb:KR1j0007_WYG_005-8a>¶
於内窺外為聪明也　屋以草蓋曰茨茨次也次此草¶
為之也　寄上曰廬廬慮也取自覆慮也　草圓屋曰¶
蒲蒲敷也總其上而敷下也又謂之庵庵奄也所以自¶
覆奄也　大屋曰廡廡幠也幠覆也并冀人謂之庌庌¶
正也屋之正大者也　井清也泉之清潔者也井一有¶
水一無水曰罽汋罽竭也汋有水聲汋汋也　竈造也¶
造創食物也爨銓也銓度甘辛調和之處也　倉藏也¶
藏穀物也　庫舍也物所在之舍也故齊魯謂庫曰舍¶
<pb:KR1j0007_WYG_005-8b>¶
也　廏勼也勼聚也牛馬之所聚也　廩矜也寳物可¶
矜惜者投之其中也　囷綣也藏物繾綣束縳之也¶
庾裕也言盈裕也露積之言也盈裕不可稱受所以露¶
積之也　囤屯也屯聚之也　圌以草作之團團然也¶
厠言人雜在上非一也或曰溷言溷濁也或曰圊至¶
¶
　　穢之處宜常修治使潔清也或曰軒前有伏似殿軒也¶
泥邇也邇近也以水沃土使相黏近也　塗杜也相¶
¶
　　塞孔穴也　堊亞也次也先泥之次以白灰飾之也¶
<pb:KR1j0007_WYG_005-9a>¶
塈猶煟煟細澤貌也¶
¶
¶
¶
¶
¶
¶
¶
<pb:KR1j0007_WYG_005-9b>¶
¶
¶
¶
¶
¶
¶
¶
¶
¶
　　釋名卷五¶
¶
