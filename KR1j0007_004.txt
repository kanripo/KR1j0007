# -*- mode: mandoku-view; -*-
#+TITLE: 釋名
#+DATE: 2016-04-12 14:30:31.945497
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 4
<pb:KR1j0007_WYG_004-1a>¶
　　欽定四庫全書¶
¶
　　釋名卷四¶
¶
　　漢　劉熈　撰¶
¶
　　釋言語¶
¶
　　道導也所以通導萬物也　德得也得事宜也　文者¶
㑹集衆綵以成錦繡㑹集衆字以成辭義如文繡然也¶
武舞也征伐動行如物鼓舞也故樂記曰發揚蹈厲¶
¶
　　太公之志也　仁忍也好生惡殺善含忍也　義宜也¶
<pb:KR1j0007_WYG_004-1b>¶
裁制事物使合宜也　禮體也得事體也　智知也無¶
所不知也　信申也言以相申束使不相逢也　孝好¶
也愛好父母如所悦好也孝經説曰孝畜也畜養也¶
慈字也　字愛物也　友有也相保有也　恭拱也自¶
拱持也亦言供給事人也　悌弟也　敬警也恒自肅¶
警也　慢漫也漫漫心無所限忌也　通洞也無所不¶
貫洞也　達澈也　敏閔也進敘無否滯之言也故汝¶
潁言敏曰閔也　篤築也築堅實稱也　厚後也有終¶
<pb:KR1j0007_WYG_004-2a>¶
後也故青徐人言厚曰後也　薄迫也單薄相逼迫也¶
懿僾也言奥僾也　　良量也量力而動不敢越限¶
¶
　　也　言宣也宣彼此之意也　語敘也叙已所欲説也¶
説述也序述之也　序杼也栧杼其實也　枻泄也¶
¶
　　發泄出之也　發撥也撥使開也　撥播也播使移散¶
也　導陶也陶演已意也　演延也言蔓延而廣也¶
頌容也序説其成功之形容也　讃録也省録之也¶
銘名也記名其功也　勒刻也刻識之也　紀記也紀¶
<pb:KR1j0007_WYG_004-2b>¶
識之也　識幟也有章幟可按視也　視是也察其是¶
非也　是嗜也人嗜樂之也　非排也人所惡排去也¶
基據也在下物所依據也　業捷也事捷乃有功業¶
¶
　　也　事偉也偉立也凡所立之功也故青徐言立曰偉¶
也　功攻也攻治之乃成也　取趣也　名明也名實¶
事使分明也　號呼也以其善惡呼名之也　善演也¶
演盡物理也　惡扼也扼困物也　好巧也如巧者之¶
造物無不皆善人好之也　醜臭也如臭穢也　遲頽¶
<pb:KR1j0007_WYG_004-3a>¶
也不進之言也　疾截也有所越截也　緩浣也㫁也¶
持之不急則動搖浣㫁自放縱也　急及也操切之使¶
相逮及也　巧考也考合異類共成一體也　拙屈也¶
使物否屈不為用也　燥焦也　濕浥也　强畺也¶
弱衂也　言委也　能該也無物不兼該也　否鄙也¶
鄙劣不能有所堪成也　躁燥也物燥乃動而飛揚也¶
静整也　逆遌也言不從其理則生殿遌不順也¶
¶
　　順循也循其理也　清青也去濁逺穢色如青也　濁¶
<pb:KR1j0007_WYG_004-3b>¶
瀆也汁滓演瀆也　貴歸也物所歸仰也汝潁言貴聲¶
如歸往之歸也　賤踐也卑下見踐履也　榮猶熒也¶
熒熒照明貌也　辱衂也言折衂也　祸毁也言毁滅¶
也　福富也其中多品如富者也　進引也引而前也¶
退墜也　羸累也恒累於人也　徤建也能有所建¶
¶
　　為也　哀愛也愛乃思念之也　樂樂也使人好樂之¶
也　委萎也萎蕤就之也　曲局也相近局也　蹤從¶
也人形從之也　跡積也積累而前也　扶傅也傅近¶
<pb:KR1j0007_WYG_004-4a>¶
之也將救䕶之也　縛薄也使相薄著也　束促也相¶
促近也　覆孚也如孚甲之在外物也　蓋加也加物¶
上也　威畏也可畏懼也　嚴儼也儼然人憚之也¶
政正也下所取正也　教傚也下所法傚也　侍時也¶
尊者不言常於時供所當進者也　御語也尊者將有¶
所欲先語之也亦言職卑尊者所勒御如御牛馬然也¶
雅雒也為之難人將為之雒雒然憚之也　俗欲也¶
¶
　　俗人所欲也　艱根也如物根也　難憚也人所忌憚¶
<pb:KR1j0007_WYG_004-4b>¶
也　吉實也有善實也　凶空也就空亡也　停定也¶
定於所在也　起啟也啟一舉體也　翺敖也言敖遊¶
也　翔佯也言仿佯也　出推也推而前也　入納也¶
納使還也　候䕶也司䕶諸事也　望惘也視逺惘惘¶
也　狡交也與物交錯也　夬决有所破壊次裂之於¶
終始也　始息也言滋息也　消削也言減削也　息¶
塞也塞滿也　姦奸也言奸正法也　宄佹也佹易常¶
正也　誰相也有相擇言不能一也　往暀也歸暀於¶
<pb:KR1j0007_WYG_004-5a>¶
彼也故其言之於卬頭以指逺也　來哀也使來入已¶
哀之故其言之低頭以招之也　麤錯也相逺之言也¶
納弭也弭弭兩致之言也　疏索也獲索相逺也　宻¶
蜜也如蜜所塗無不滿也　甘含也人所含也　苦吐¶
也人所吐也　安晏也晏晏然和喜無動懼也　危阢¶
也阢阢不固之言也　成盛也　敗潰也　亂渾也¶
治值也物皆值其所也　煩繁也物繁則相雜撓也¶
省嗇也曜嗇約少之言也　間簡也事功簡省也　劇¶
<pb:KR1j0007_WYG_004-5b>¶
巨也事功巨也　貞定也精定不動惑也　淫浸也浸¶
淫旁人之言也　沈澹也澹然安著之言也　浮孚也¶
孚甲在上稱也　貪探也探入他分也　㢘斂也自檢¶
斂也　潔確也確然不羣貌也　汚洿也如洿泥也¶
公廣也可廣施也　私恤也所恤念也　勇踴也遇敵¶
踴躍欲擊之也　怯脇也見敵恐脇也　㫁段也分為¶
異段也　絶截也如割截也　罵迫也以惡言迫彼人¶
也　詈歴也以惡言相彌歴也亦言離也以此掛離之¶
<pb:KR1j0007_WYG_004-6a>¶
也　祝屬也以善惡之詞相屬著也　詛阻也使人行¶
事阻限於言也　盟明也告其事於神明也　誓制也¶
以拘制之也　佐左也在左右也　助乍也乍往相阻¶
非長久也　餙拭也物穢者拭其上使明由他物而後¶
明猶加文於質上也　蕩盪也排盪去穢垢也　啜惙¶
也心有所念惙然發此聲也　嗟佐也言之不足以盡¶
意故發此聲以自佐也　噫憶也憶念之故發此聲憶之¶
也　嗚舒也氣憤滿故發此聲以舒寫之也　念黏也¶
<pb:KR1j0007_WYG_004-6b>¶
意相親愛心黏著不能忘也　憶意也恒在意中也¶
思司也凡有所司捕必静思忖亦然也　克刻也刻物¶
有定處人所克念有常心也　慮旅也旅衆也易曰一¶
致百慮慮及衆物以一定之也¶
¶
　　釋飲食¶
¶
　　飲奄也以口奄而引咽之也　食殖也所以自生殖也¶
啜絶也乍啜而絶於口也　餐乾也乾入口也　吮¶
¶
　　循也不絶口稍引滋汋循咽而下也　𠻳促也用口急¶
<pb:KR1j0007_WYG_004-7a>¶
促也　含合也合口停之也銜亦然也　咀藉也以藉¶
齒牙也　嚼削也稍削也　鳥曰啄如啄物上復下也¶
獸曰齧齧齾也所臨則秃齾也　餅并也溲麪使合¶
¶
　　并也胡餅作之大漫沍也亦言以胡麻著上也蒸餅¶
湯餅蝎餅髓餅金餅索餅之屬皆隨形而名之也　糝¶
&KR2899;也相黏&KR2899;也　餌而也相黏而也兖豫曰溏浹就¶
形名之也　餈漬也蒸燥屑使相潤漬餅之也　饙分¶
也衆粒各自分也　飱散也投水於中解散也　嘆汪¶
<pb:KR1j0007_WYG_004-7b>¶
也汁汪郎也　䐧蒿也香氣蒿蒿也　糜煑米使糜爛¶
也　粥濯於糜粥粥然也　漿將也飲之寒温多少與¶
體相將順也　湯熱湯湯也　酪澤也乳作汁所使人¶
肥澤也　虀濟也與諸味相濟成也　葅阻也生釀之¶
遂使阻於寒温之間不得爛也　䤅投也味相投成也¶
醢海也㝠也封塗使宻㝠乃成也醢多汁者曰醯醯¶
¶
　　瀋也宋魯人皆謂汁為瀋醢有骨者曰臡(如吮反)臡肥也¶
骨肉相搏胒無汁也　豉嗜也五味調和須之而成乃¶
<pb:KR1j0007_WYG_004-8a>¶
可甘嗜也故齊人謂豉聲如嗜也　麴朽也鬱之使生¶
衣朽敗也　糵缺也漬麥覆之使生牙開缺也　鮓葅¶
也以鹽米釀之如葅熟而食之也　腊乾昔也　脯搏¶
也乾燥相搏著也又曰修脩縮也乾燥而縮也　膊迫¶
也薄椓肉迫著物使燥也　膾會也細切肉令散分其¶
赤白異切之已乃㑹合和之也　炙炙也炙如火上也¶
脯炙以餳蜜豉汁淹之脯脯然也　釡炙於釜汁中¶
¶
　　和熟之也　䐄銜也銜炙細宻肉和以薑椒鹽豉已乃¶
<pb:KR1j0007_WYG_004-8b>¶
以肉銜裹其表而炙之也　貊炙全體炙之各自以刀¶
割出於胡貊之為也　膾細切猪羊馬肉使如膾也¶
生脠以一分膾二分細切合和挻攪之也　血□以血¶
作之増其酢豉之味使苦苦以消酒也　消膏而加葅¶
其中亦以消酒也　生瀹蔥薤曰兊言其柔滑兌兑然¶
也　韓羊韓兔韓鷄本法出韓國所為也猶酒言宜成¶
醪蒼梧清之屬也　䐿奥也藏肉於奥内稍出用之也¶
脬赴也夏月赴疾作之久則臭也　分乾切猪肉以¶
¶
<pb:KR1j0007_WYG_004-9a>¶
　　梧分乾其中而和之也　肺&KR0871;&KR0871;饡也以米糝之如膏¶
饡也　雞纖細擗其腊令纖然後漬以酢也兔纖亦如¶
之　餳洋也煑米消爛洋洋然也　飴小弱於餳形怡¶
怡也　哺餔也如餳而濁可餔也　酒酉也釀之米麴¶
酉澤久而味美也亦言踧也能否皆强相踧待飲之也¶
又入口咽之皆踧其面也　緹齊色赤如緹也　盎齊¶
盎滃滃然濁色也　汎齊浮蟻在上汎汎然也　沉齊¶
濁滓沉下汁清在上也　醴齊醴禮也釀之一宿而成¶
<pb:KR1j0007_WYG_004-9b>¶
禮有酒味而已也　醳酒久釀酉澤也　事酒有事而¶
釀之酒也　苦酒淳毒甚者酢苦也　寒粥末稻米投¶
寒水中育育然也　干飯飯而暴乾之也　糗齲也飯¶
而磨之使齲碎也　餱候也候人饑者以食之也　煮¶
麥曰麰麰亦齲也煑熟亦齲壊也　柰油搗柰實和以¶
塗繒上燥而發之形似油也柰油亦如之　桃濫水漬¶
而藏之其味濫濫然酢也　柰脯切柰暴乾之如脯也¶
鮑魚鮑腐也埋藏奄使腐臭也　蟹胥取蟹藏之使¶
¶
<pb:KR1j0007_WYG_004-10a>¶
　　骨肉觧之胥胥然也　蟹虀去其匡虀熟搗之令如虀¶
也　桃諸藏桃也諸儲也藏以為儲待給冬月用之也¶
瓠蓄皮瓠以為脯蓄積以待冬月時用之也¶
¶
　　釋綵帛¶
¶
　　青生也象物生時色也　赤赫也太陽之色也　黄晃¶
也猶晃晃象日光色也　白啟也如氷啟時色也　黒¶
晦也如晦𡨕時色也　絳工也染之難得色以得色為¶
工也　紫疵也非正色五色之疵瑕以惑人者也　紅¶
<pb:KR1j0007_WYG_004-10b>¶
絳也白色之似絳者也　緗桑也如桑葉初生之色也¶
緑瀏也荆泉之水於上視之瀏然緑色此似之也¶
¶
　　縹猶漂漂淺青色也有碧縹有天縹有骨縹各以其色¶
所象言之也　緇滓也泥之黒者曰滓此色然也　皂¶
早也曰未出時早起視物皆黒此色如之也　布布也¶
布列衆縷為經以緯横成之也又太古衣皮女工之始¶
始於是施布其法使民盡用之也　踈者言其經緯踈¶
也　絹䋌也其絲䋌厚而踈也　縑兼也其絲細緻數¶
<pb:KR1j0007_WYG_004-11a>¶
兼於布絹也細緻染縑為五色細且緻不漏水也　練¶
爛也煑使委爛也　素朴素也已織則供用不復加巧¶
飾也又物不加飾皆自謂之素此色然也　綈似&KR2171;蟲¶
之色緑而澤也　錦金也作之用功重於其價如金故¶
其制字帛與金也　綺欹也其文欹邪不順經緯之縱¶
横也有杯文形似杯也有長命其綵色相間皆橫終幅¶
此之謂也言長命者服之使人命長本造意之意也有¶
棋文者方文如棋也　綾凌也其文望之如氷凌之理¶
<pb:KR1j0007_WYG_004-11b>¶
也　繡修也文修修然也　羅文疎羅也　纚簁也麤¶
可以簁物也令辟經絲貫杼中一間并一間疏疏者苓¶
苓然并者歴辟而宻也　紡麤絲織之曰疏疏寥也寥¶
寥然也　縠粟也其形足足而踧視之如粟也又謂沙¶
縠亦取踧踧如沙也　□齊人謂涼為恵言服之輕細¶
涼恵也　紈渙也細澤有光煥煥然也　蒸栗染紺使¶
黃色如蒸栗然也　紺含也青而含赤色也　緜猶湎¶
湎柔而無文也　綸倫也作之有倫理也　絮胥也胥¶
<pb:KR1j0007_WYG_004-12a>¶
久故解落也　紬抽也抽引絲端出細緒也又謂之絓¶
絓挂也挂於帳端振舉之也　繭曰幕也貧者著衣可¶
以幕絡絮也或謂之牽離煮熟爛牽引使離散如綿然¶
也¶
¶
　　釋首飾¶
¶
　　冠貫也所以貫韜髮也　纓頸也自上而繫於頸也¶
笄係也所以繫冠使不墜也　祭服曰冕冕猶俛也俛¶
平直貌也亦言文也𤣥上纁下前後垂珠有文飾也¶
<pb:KR1j0007_WYG_004-12b>¶
有衮冕袞卷也畫卷龍於衣也　有鷩冕鷩雉之憋惡¶
者山雞是也鷩憋也性急憋不可生服必自殺故畫其¶
形如衣以象人執耿介之節也　毳冕毳芮也畵藻文¶
於衣象水草之毳芮温暖而潔也　黻冕黻紩也畫黻¶
紩文綵於衣也此皆隨衣而名之也所垂前後珠轉減¶
耳　章甫殷冠名也甫丈夫也服之所以表章丈夫也¶
牟追牟冒也言其形冒髪追追然也　收夏后氏冠¶
¶
　　名也言收斂髮也　委貌冠形又委貌之貌上小下大¶
<pb:KR1j0007_WYG_004-13a>¶
也　弁如兩手相合抃時也以爵韋為之謂之爵弁以¶
鹿皮為之謂之皮弁以韎&KR0330;為之謂之韋弁也　纚以¶
韜髮者也以纚為之因以為名　總束髪也總而束之¶
也　幘蹟也下齊員蹟然也兊上下小大兌兑然也或¶
曰聗聗折其後也或曰幘形似幘也賤者所著曰兌髮¶
作之裁裹髮也或曰牛心形似之也　㡌冒也巾謹也¶
二十成人士冠庶人巾當自謹修於四教也　簮□也¶
以□連冠於髮也又枝也因形名之也　揥摘也所以¶
<pb:KR1j0007_WYG_004-13b>¶
摘髮也　導所以導櫟𩯭髮使人巾幘之裹也或曰櫟¶
鬢以事名之也　鏡景也言有光景也　梳言其齒䟽¶
也數言比比於疎其齒差數也比言細相此也　刷帥¶
也帥髮長短皆令上從也言亦瑟也刷髮令上瑟然也¶
鑷攝也攝取髪也　綃頭綃鈔也鈔髪使上從也或¶
¶
　　曰陌頭言其從後橫陌而前也齊人謂之㡋言㡋斂髮¶
使上從也　王后首飾曰副副覆也以覆首亦言副貳¶
也兼用衆物成其飾也　編編髪為之次第髪也　髢¶
<pb:KR1j0007_WYG_004-14a>¶
髮被也髪少者得以被助其髪也　□剔也剔形人之¶
髪為之也步搖上有垂珠步則搖也　簂恢也恢廊覆¶
髪上也魯人曰頍頍傾也著之傾近前也齊人曰幌飾¶
形貌也華象草木華也　勝言人形容正等一人著之¶
則勝也　蔽髪前為飾也　爵釵釵頭及上施爵也¶
瑱鎮也懸當耳旁不欲使人妄聴自鎮重也或曰充耳¶
充塞也塞耳亦所以止聴也故里語曰不瘖不聾不成¶
姑公　穿耳施珠曰璫此本出於蠻夷所為也蠻夷婦¶
<pb:KR1j0007_WYG_004-14b>¶
女輕淫好走故以此琅璫錘之也今中國人傚之耳¶
脂砥也著面柔&KR0632;如砥石也　粉分也研米使分散也¶
胡粉胡餬也脂和以塗面也　黛代也滅眉毛去之¶
¶
　　以此畵代其處也　脣脂以丹作之象脣赤也　香澤¶
者人髪恒枯悴以此濡澤之也　强其性凝强以制服¶
亂髪也　以丹注面曰勺勺灼也此本天子諸侯羣妾¶
當以次進御其有月事者止而不御重以口説故注此¶
於面灼然為識女史見之則不書其名於第録也　□¶
<pb:KR1j0007_WYG_004-15a>¶
粉□赤也染粉使赤以著頰上也¶
¶
¶
¶
¶
¶
¶
¶
<pb:KR1j0007_WYG_004-15b>¶
¶
¶
¶
¶
¶
¶
¶
¶
¶
　　釋名卷四¶
¶
