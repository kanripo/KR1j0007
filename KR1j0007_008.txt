# -*- mode: mandoku-view; -*-
#+TITLE: 釋名
#+DATE: 2016-04-12 14:30:32.263618
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 8
<pb:KR1j0007_WYG_008-1a>¶
　　欽定四庫全書¶
¶
　　釋名卷八¶
¶
　　漢　劉熈　撰¶
¶
　　釋疾病¶
¶
　　疾病者客氣中人疾急也病並也並與正氣在膚體中¶
也　疹診也有結氣可得診見也　疚久也在體中也¶
痛通也通在膚衇中也　癢揚也其氣在皮中欲得¶
¶
　　發揚使人搔發之而揚出也　眩懸也目視動亂如懸¶
<pb:KR1j0007_WYG_008-1b>¶
物遥遥然不定也　歴□□從耳鼻中出歴歴然也¶
秃無髮沐秃也毼頭生創曰瘕毼亦然也　盲茫也茫¶
茫無所見也　瞽鼓也瞑瞑然目平合如鼓皮也　矇¶
有眸子而失明蒙蒙無所别也　瞍縮壊也　瞎迄也¶
膚幕迄迫也　眸子明而不正曰通視言通達目匡一¶
方也又謂之麗視麗離也言一目視天一目視地目明¶
分離所視不同也　目匡陷急曰眇眇小也目眥傷赤¶
曰䁾䁾末也創在目兩末也　目生膚入眸子曰浸浸¶
<pb:KR1j0007_WYG_008-2a>¶
侵也言侵明也亦言浸淫轉大也　聾籠也如在蒙籠¶
之内聴不察也　鼻塞曰鼽鼽久也涕久不通遂至窒¶
塞也　齲朽也蟲齧之齒缺朽也　瘖唵然無聲也¶
癭嬰也在頸嬰喉也　癰喉氣著喉中不通稸成癰也¶
消㵣㵣渇也腎氣不周於胷胃中津潤消渴故欲得¶
¶
　　水也　嘔傴也將有所吐脊曲傴也　欬刻也氣奔至¶
出入不平調若刻物也　喘湍也湍疾也氣出入湍疾¶
也　吐㵼也故揚豫以東謂吐為㵼也　乳癰曰妬妬¶
<pb:KR1j0007_WYG_008-2b>¶
禇也氣積禇不通至腫潰也　心痛曰疝疝詵也氣詵¶
詵然上而痛也　脴否也氣否結也　小兒氣結曰哺¶
哺露也哺而寒露乳食不消生此疾也　注病一人死¶
一人復得氣相灌注也　泄利言其出漏泄而利也下¶
重而赤白曰䐭言厲䐭而難也　隂腫曰隤氣下隤也¶
又曰疝亦言詵也詵詵引小腹急痛也　疼卑氣疼疼¶
然煩也　痔食也蟲食之也　酸遜也遜遁在後也言¶
脚疼力少行遁在後以遜遁者也　消弱也如見割削¶
<pb:KR1j0007_WYG_008-3a>¶
筋力弱也　懈解也骨節解緩也　厥逆氣從下厥起¶
上行入心脇也　瘧酷虐也凡疾或寒或熱耳而此疾¶
先寒後熱兩疾似酷虐者也　疥齘也癢搔之齒䫴齘¶
也　癬徙也浸淫移徙處日廣也故青徐謂癬為徙也¶
胗展也癢搔之捷展起也　腫鍾也寒熱氣所鍾聚¶
¶
　　也　癰壅也氣壅結裏而潰也　痳懍也小便難懍懍¶
然也　創戕也戕毁體使傷也　痍侈也侈開皮肉為¶
創也　瘢漫也生漫故皮也　痕根也急相根引也¶
<pb:KR1j0007_WYG_008-3b>¶
瘤流也血流聚所生瘤腫也　贅屬也横生一肉屬著¶
體也　肬丘也出皮上聚髙如地之有丘也¶
¶
　　釋喪制¶
¶
　　人始氣絶曰死死澌也就消澌也　士曰不禄不復食¶
禄也大夫曰卒言卒竟也　諸侯曰薨薨壊之聲也¶
天子曰崩崩壊之形也崩硼聲也　殪翳也就隠翳也¶
徂落徂祚也福祉殞落也徂亦往也言往去落也¶
¶
　　罪人曰殺殺竄也埋竄之使不復見也　罪及餘人曰¶
<pb:KR1j0007_WYG_008-4a>¶
誅誅株也如株木根枝葉盡落也　死於水者曰溺溺¶
弱也不能自勝之言也　死於火者曰燒燒燋也　戰¶
死曰兵言死為兵所傷也　下殺上曰弑弑伺也伺間¶
而後得施也　懸繩曰縊縊阨也阨其頸也　屈頸閉¶
氣曰雉經如雉之為也　獄死曰考竟考得其情竟其¶
命於獄也　市死曰棄市市衆所聚言與衆人共棄之¶
也　斫頭曰斬斬腰曰腰斬斬□也□加兵即斷也¶
車裂曰轅轅散也肢體分散也　煑之於鑊曰烹若烹¶
<pb:KR1j0007_WYG_008-4b>¶
禽獸之肉也　槌而死曰掠掠狼也用威大㬥於豺狼¶
也　老死曰夀終夀久也終盡也生已久遠氣終盡也¶
少壯而死曰夭如取物中夭折也　未二十而死曰¶
¶
　　殤殤傷也可哀傷也　父死曰考考成也亦言槁也槁¶
於義為成凡五材膠漆陶冶皮革乾槁乃成也　母死¶
曰妣妣比也比之於父亦然也　漢以來謂死為物故¶
言其諸物皆就朽故也既定死曰尸尸舒也骨節解舒¶
不復皆自勝斂也　衣尸曰襲襲匝也以衣周匝覆衣¶
<pb:KR1j0007_WYG_008-5a>¶
之也　以囊韜其形曰冒覆其形使人勿惡也　已衣¶
所以束之曰絞衿絞定也交結之也衿禁也禁繫之也¶
含以珠貝含其口中也　握以物著尸手中使握之¶
¶
　　也　衣尸棺曰歛歛藏不復見也　棺闗也闗閉也¶
槨廓也廓落在表之言也　尸已在棺曰柩柩究也送¶
終隨身之制皆究備也　於西壁下塗之曰殯殯賓也¶
賓客遇之言稍逺也塗曰攢攢木於上而塗之也　三¶
日不生生者成服曰縗縗摧也言傷摧也　絰實也傷¶
<pb:KR1j0007_WYG_008-5b>¶
摧之實也　絞帶絞麻緦為帶也三年之縗曰斬不緝¶
其末直剪斬而已期曰齋齋齊也　九月曰大功其布¶
如麤大之功不善治練之也　小功精細之功小有飾¶
也　緦麻緦絲也績麻緦如絲也　鍚縗鍚治也治其¶
麻使滑昜也　疑儗也儗於吉也　繐細如繐也　䟽¶
䟽如繐也　環絰未無於散麻圓如環也　弁絰如爵¶
弁而素如絰也　重死者之資重也含餘米以為粥投¶
之甕而懸之比葬末作主權以重主其神也　葬藏也¶
<pb:KR1j0007_WYG_008-6a>¶
壙曠也藏於空曠處也　輿棺之車曰轜轜耳也懸¶
¶
　　於左右前後銅魚揺絞之屬耳耳然也　其葢曰柳柳¶
聚也衆飾所聚亦其形僂也亦曰鼈甲以鼈甲亦然也¶
其旁曰牆似屋牆也　翣齊人謂扇為翣此似之也象¶
翣扇為清涼也翣有黼有畫各以其飾名之也兩旁引¶
之曰披披擺也各於一旁引擺之備傾倚也　從前引¶
之曰紼紼發也發車使前也　懸下壙曰繂繂將也徐¶
徐將下之也棺束曰緘緘函也古者棺不釘也旁際曰¶
<pb:KR1j0007_WYG_008-6b>¶
小要其要約小也又謂之衽衽壬也任制際㑹使不解¶
也　送死之器曰明器神明之器異於人也　塗車以¶
泥塗為車也　芻靈束草為人馬靈名之也　喪祭曰¶
奠奠停也言停久也亦言樸奠合體用之也　朔望祭¶
曰殷奠所用殷衆也　既𦵏還祭於殯宫曰虞謂虞樂¶
安神使還此也　又祭曰卒哭卒止也止孝子無時之¶
哭朝夕而已也　又祭曰祔祭於祖廟以後死孫祔於¶
祖也　期而小祥亦祭名也孝子除首絰服練冠也祥¶
<pb:KR1j0007_WYG_008-7a>¶
善也加小善之飾也　又期而大祥亦祭名也孝子除¶
縗服服朝服縞冠加大善之飾也　間月而禫亦祭名¶
也孝子之意澹然哀思益衰也　冡腫也象山頂之髙¶
腫起也　墓慕也孝子思慕之處也　丘象丘形也陵¶
亦然也　假𦵏於道側曰肂肂翳也　日月未滿而𦵏¶
曰渴言謂欲速𦵏無恩也　過時而不𦵏曰慢謂慢傲¶
不念早安神也　𦵏不如禮曰埋埋痗也趨使𦵏腐而¶
已也　不得埋之曰棄謂棄之於野也　不得停尸曰¶
<pb:KR1j0007_WYG_008-7b>¶
損損於地邊者也¶
¶
¶
¶
¶
¶
¶
¶
　　釋名卷八¶
¶
