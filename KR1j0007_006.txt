# -*- mode: mandoku-view; -*-
#+TITLE: 釋名
#+DATE: 2016-04-12 14:30:31.979318
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 6
<pb:KR1j0007_WYG_006-1a>¶
　　欽定四庫全書¶
¶
　　釋名卷六¶
¶
　　漢　劉熈　撰¶
¶
　　釋牀帳¶
¶
　　人所坐卧曰牀牀裝也所以自装載也長狹而卑曰榻¶
言其榻然近地也　小者曰獨坐主人無二獨所坐也¶
枰平也以板作其體平正也　几□也所以□物也¶
筵衍也舒而平之衍衍然也　席釋也可卷可釋也¶
<pb:KR1j0007_WYG_006-1b>¶
簟簟也布之簟簟然平正也　薦所以自薦藉也¶
¶
　　蒲草也以蒲作之其體平也　氊旃也毛相著旃旃然¶
也　褥辱也人所坐䙝辱也　裘溲猶屢數毛相離之¶
言也　榻登施大牀之前小榻之上所以登牀也　貂¶
席連貂皮以為席也　枕檢也所以檢項也　帷圍也¶
所以自障圍也　幕幕絡也在表之稱也　小幕曰帟¶
張在人上帟帟然也　幔漫也漫漫相連綴之言也¶
帳張也張施於牀上也小帳曰斗形如覆斗也　㡘㢘¶
<pb:KR1j0007_WYG_006-2a>¶
也自障蔽為亷恥也　幢容也施之車蓋童童然以隠¶
蔽形容也　户㡘施於户外也　牀前帷曰帖言帖帖¶
而垂也　握屋也以帛衣板施之形如屋也　承塵施¶
於上承塵土也　搏辟以席搏著壁也　扆倚也在後¶
所依倚也　屏風言可以屏障風也¶
¶
　　釋書契第十九¶
¶
　　筆述也述事而書之也　硯研也研墨使和濡也　墨¶
痗也似物痗墨也　紙砥也謂平&KR0632;如砥石也　板般¶
<pb:KR1j0007_WYG_006-2b>¶
也般般平廣也　奏鄒也鄒狹小之言也　札櫛也編¶
之如櫛齒相比也　簡間也編之篇篇有開也　簿言¶
可以簿疏宻也　笏忽也君有教命及所啟白則書其¶
上傋忽忘也　槧板之長三尺者也槧漸也言其漸漸¶
然長也　牘睦也手執之以進見所以為恭睦也　籍¶
籍也所以籍疏人名户口也　檄激也下官所以激迎¶
其上之書文也　檢禁也禁閉諸物使不得開露也¶
璽徙也封物使可轉徙而不可發也　印信也所以封¶
<pb:KR1j0007_WYG_006-3a>¶
物為信驗也亦言因也封物相因付也　謁詣也詣告¶
也書其姓名於上以告所至詣者也　符付也書所敇¶
命於上付使轉行之也　節赴也執以赴君命也　傳¶
轉也轉移所在執以為信也　劵綣也相約束繾綣以¶
為限也　莂别也大書中央中破别之也　契刻也刻¶
識其數也　䇿書教令於上所以驅䇿諸下也　漢制¶
約敕封侯曰册册頥也敕使整頥不犯之也　示示也¶
過所至闗津以示之也　詣啓也以君語官司所至詣¶
<pb:KR1j0007_WYG_006-3b>¶
也　書庻也紀庻物也亦言著之簡紙永不滅也　畫¶
挂也以五色挂物上也　書稱刺書以筆刺紙簡之上¶
也又曰冩倒冩此文也書姓字於奏上曰書刺作再拜¶
起居字皆達其體使書盡邊徐引筆書之如畫者也下¶
官刺曰長刺長書中央一行而下之也又曰爵里刺書¶
其官爵及郡縣鄉里也　書稱題題諦也審諦其名號¶
也亦言第因其第次也　書文書檢曰署署予也題所¶
予者官號也　上敕下曰告告覺也使覺悟知己意也¶
<pb:KR1j0007_WYG_006-4a>¶
下言上曰表思之於内表施於外也又曰上示之於¶
¶
　　上也又曰言言其意也　約約束之也　敕飾也使自¶
警飾不敢廢慢也　謂猶謂也猶得敕不自安謂謂然¶
也¶
¶
　　釋典藝¶
¶
　　三墳墳分也論三才之分天地人之治其體有三也¶
五典典鎮也制法所以鎮定上下其等有五也　八索¶
索素也著素王之法若孔子者聖而不王制此法者有¶
<pb:KR1j0007_WYG_006-4b>¶
八也　九丘丘區也區别九州土氣教化所宜施者也¶
此皆三王以前上古羲皇時書也今皆亡惟堯典存也¶
經俓也如俓路無所不通可常用也　緯圍也反覆¶
¶
　　圍繞以成經也　圖度也盡其品度也　纖纖也其義¶
纖㣲也　易易也言變易也　禮體也得其事體也¶
儀宜也得事宜也　傳傳也以傳示後人也　記紀也¶
紀識之也　詩之也志之所之也興物而作謂之興敷¶
布其義謂之賦事類相似謂之比言王政事謂之雅稱¶
<pb:KR1j0007_WYG_006-5a>¶
頌成功謂之頌隨作者之志而别名之也　尚書尚上¶
也以堯為上始而書其時事也　春秋春秋冬夏終而¶
成嵗春秋書人事卒歳而究備春秋温涼中象政和也¶
故舉以為名也　國語記諸國君臣相與言語謀議之¶
得失也又曰外傳春秋以魯為内以諸國為外外國所¶
傳之事也　爾雅爾昵也昵近也雅義也義正也五方¶
之言不同皆以近正為主也　論語紀孔子與諸弟子¶
所語之言也　法逼也莫不欲從其志逼正使有所限¶
<pb:KR1j0007_WYG_006-5b>¶
也　律累也累人心使不得放肆也　令領也理領也¶
使不相犯也　科課也課其不如法者罪責之也　詔¶
書詔昭也人暗不見事宜則有所犯以此示之使昭然¶
知所由也　論倫也有倫理也　稱人之美曰讃讃纂¶
也纂集其美而叙之也　叙杼也杼洩其實宣見之也¶
銘名也述其功美使可稱名也　誄累也累列其事¶
¶
　　而稱之也　諡曵也物在後為曵言名之於人亦然也¶
譜布也布列見其事也　統緒也主緒人世類相繼¶
¶
<pb:KR1j0007_WYG_006-6a>¶
　　如統緒也　碑被也此本王莾時所設也施其轆轤以¶
繩被其上以引棺也臣子追述君父之功美以書其上¶
後人因焉故無建於道陌之頭顯見之處名其文就謂¶
之碑也　詞嗣也令撰善言相續嗣也¶
¶
¶
¶
¶
<pb:KR1j0007_WYG_006-6b>¶
¶
¶
¶
¶
¶
¶
¶
¶
¶
　　釋名卷六¶
¶
