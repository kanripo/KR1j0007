# -*- mode: mandoku-view; -*-
#+TITLE: 釋名
#+DATE: 2016-04-12 14:30:32.248145
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR1j0007_WYG_007-1a>¶
　　欽定四庫全書¶
¶
　　釋名卷七¶
¶
　　漢　劉熈　撰¶
¶
　　釋用器¶
¶
　　斧甫也甫始也凡將制器始用斧伐木已乃制之也¶
鎌㢘也體亷薄也其所刈稍稍取之又似亷者也　斨¶
戕也所伐皆戕毁也　仇矛讎也所伐則平如討仇讎¶
也　錐利也　椎推也耒亦椎也　鑿有所穿鑿也¶
<pb:KR1j0007_WYG_007-1b>¶
鐫鐏也有所鐏入也　耜似也似齒之㫁物也　犁利¶
也利則發土絶草根也　檀坦也摩之使坦然平也¶
鋤助也去穢助苗長也齊人謂其柄曰橿橿然正直也¶
頭曰鶴似鶴頭也　枷加也加杖於柄頭以檛穂而出¶
其榖也或曰羅枷三杖而用之也或曰丫丫杖轉於頭¶
故以名之也　鍤揷也揷地起土也或曰銷銷削也能¶
有所穿削也或曰鏵鏵刳也刳地為坎也其板曰葉象¶
木葉也　把播也所以播除物也　拂撥也撥使聚也¶
<pb:KR1j0007_WYG_007-2a>¶
耨以鋤嫗耨禾也　鑮亦鋤類也鑮迫也　&KR1992;溝也¶
¶
　　既割去壟上草又辟其土以壅苗根使壟下為溝受水¶
潦也　鉪殺也言殺草也　銍穫黍鐡也銍銍斷黍穂¶
聲也　釿謹也板廣不可得制削又有節用則此釿之¶
所以詳謹令平滅斧跡也　鐁鐁彌也釿有高下之跡¶
以此鐁彌其上而平之也　鋸居也其體直所截應倨¶
句之平也　钃誅也主以誅除物根株也¶
¶
　　釋樂器¶
¶
<pb:KR1j0007_WYG_007-2b>¶
　　鍾空也内空受氣多故聲大也　磬罄也其聲罄罄然¶
堅緻也　鼓郭也張皮以冐之其中空也　鞉導也所¶
以導樂作也　鼙禆也禆助鼓節也　聲在前曰朔朔¶
始也在後曰應應大鼓也　所以懸鼓者横曰簨簨峻¶
也在上高峻也從曰虡虡舉也在旁舉簨也簨上之板¶
曰業刻為牙捷業如鋸齒也　瑟施弦張之瑟瑟然也¶
筝施弦高急筝筝然也　筑以竹鼓之筑柲之也¶
¶
　　箜篌此師延所作靡靡之樂也後出於桑間濮上之地¶
<pb:KR1j0007_WYG_007-3a>¶
蓋空國之侯所存也師涓為晉平公鼓焉鄭衛分其地而¶
有之遂號鄭衛之音謂之淫樂也　枇杷本出於胡中¶
馬上所鼓也推手前曰枇引手却曰杷象其鼓時因以¶
為名也　□喧也聲獨喧喧然也　箎啼也聲從孔出¶
如嬰兒啼聲也　簫肅也其聲肅肅而清也　笙生也¶
象物貫地而生也　竹之貫匏以匏為之故曰匏也竽¶
亦是也其中汙空以受簧也　簧横也於管頭横施於¶
中也以竹鐵作於口横鼓之亦是也　搏拊也以韋盛¶
<pb:KR1j0007_WYG_007-3b>¶
糠形如鼓以手附拍之也　柷狀如伏虎如見柷柷然¶
也故訓為始以作樂也　敔衙也衙止也所以止樂也¶
舂撞也牘筑也以舂築地為節也　籥躍也氣躍出¶
¶
　　也　&KR1055;滌也其聲滌滌然也　鐃聲鐃鐃也　人聲曰¶
歌歌柯也歌之言是其質也以聲吟詠有上下如草木¶
之有柯葉也故兗冀言歌聲如柯也　竹曰吹吹推也¶
以氣推發其聲也　吟嚴也其聲本出於憂愁故其聲¶
嚴肅使人聴之悽歎也¶
¶
<pb:KR1j0007_WYG_007-4a>¶
　　釋兵¶
¶
　　弓穹也張之穹隆然也其末曰簫言簫梢也又謂之弭¶
以骨為之&KR0632;弭弭也中央曰弣弣撫也人所持撫也簫¶
弣之間曰淵淵宛也言曲宛也　弩怒也有勢怒也其¶
柄曰臂似人臂也鉤弦者曰牙似齒牙也牙外曰郭為¶
牙之規郭也下曰懸刀其形然也合名之曰機言如機¶
之巧也亦言如門户之樞機開闔有節也　矢指也言¶
其有所指向迅疾也又謂之箭前進也其本曰足矢形¶
<pb:KR1j0007_WYG_007-4b>¶
似木木以下為本本以根謂足也又謂之鏑鏑敵也可¶
以禦敵也齊人謂之鏃鏃族也言其所中皆族滅也闗¶
西曰釭釭鉸也言有交刃也其體曰幹言挺幹也其旁¶
曰羽如鳥羽也鳥須羽而飛矢須羽而前也齊人曰衛¶
所以導衛矢也其末曰栝栝會也與弦㑹也栝旁曰义¶
形似义也其受之器以皮曰箙謂柔服用之也織竹曰¶
笮相迫笮之名也步义人所帶以箭义其中也馬上曰¶
鞬鞬建也弓矢並建立其中也　刀到也以斬伐到其¶
<pb:KR1j0007_WYG_007-5a>¶
所刀擊之也其末曰鋒言若鋒刺之毒利也其本曰環¶
形似環也其室曰削削峭也其形峭殺裹刀體也室口¶
之飾曰琫琫捧也捧束口也下末之飾曰琕琕卑也在¶
下之言也短刀曰拍髀帶時拍髀旁也又曰露拍言露¶
見也　佩刀在佩旁之刀也或曰容刀有刀形而無刄¶
備儀容而已　剪刀剪進也所剪稍進前也　書刀給¶
書簡札有所刋削之刀也　封刀鉸刀削刀皆隨時名¶
之也　㦸格也旁有枝格也　戈句矛㦸也戈過也所¶
<pb:KR1j0007_WYG_007-5b>¶
刺𢷬則决過所鉤引則制之弗得過也　車㦸曰常長¶
丈六尺車上所持也八尺曰尋倍尋曰常故稱常也¶
手㦸手所持摘之㦸也　矛冐也刃下冐矜也下頭曰¶
鐏鐏入地也松櫝長三尺其矜宜輕以松作之也櫝速¶
櫝也前刺之言也　矛長丈八尺曰矟馬上所持言其¶
矟矟便殺也又曰激矛激截也可以激截敵陣之矛也¶
仇矛頭有三义言可以討仇敵之矛也　夷矛夷常¶
¶
　　也其矜長丈六尺不言常而曰夷者言其可夷滅敵亦¶
<pb:KR1j0007_WYG_007-6a>¶
車上所持也　□(徐本作移)矛長九尺者也□霍也所中霍¶
然即破裂也　殳矛殳殊也長丈二尺而無刃有所撞¶
挃於車上使殊離也　盾遯也跪其後避以𨼆遯也大¶
而平者曰呉魁本作於呉為魁帥者所持也隆者曰須¶
盾本出於蜀須所持也或曰羌盾言出於羌也約脇而¶
鄒者曰陷虜言可以陷破虜敵也今謂之曰露見是也¶
狹而長者曰步盾步兵所持與刀相配者也狹而短者¶
曰孑盾車上所持者也孑小稱也以縫編板謂之木絡¶
<pb:KR1j0007_WYG_007-6b>¶
以犀皮作之曰犀盾以木作之曰木盾皆因所用為名¶
也　彭排彭旁也在旁排敵禦攻也　鎧猶塏也塏堅¶
重之言也或謂之甲似物孚甲以自禦也　劍檢也所¶
以防檢非常也又其在身拱時斂在臂内也其旁鼻曰¶
鐔鐔尋也帶所貫尋也其末曰鋒鋒末之言也　鋋延¶
也達也去此至彼之言也　鉤鑲兩頭曰鉤中央曰鑲¶
或推鑲或鉤引用之之宜也　九旗之名日月為常畵¶
日月於其端天子所建言常明也　交龍為旂旂倚也¶
<pb:KR1j0007_WYG_007-7a>¶
畵作兩龍相依倚也通以赤色為之無文采諸侯所建¶
也　通帛為㫋㫋戰也戰戰恭已而已也三孤所建象¶
無事也　熊虎為旗軍將所建象其猛如虎與衆期其¶
下也　鳥隼為旟旟譽也軍吏所建急疾趨事則有稱¶
譽也　雜帛為斾以雜色綴其邊為趐尾也將帥所建¶
象物雜也　龜蛇為旐旐兆也龜知氣兆之吉凶建之¶
於後察度事宜之形兆也　金羽為□□猶&KR0632;也順&KR0632;之貌也　析雨為旌旌精也有精光也　緌有虞氏之¶
<pb:KR1j0007_WYG_007-7b>¶
旌也注旄竿首其形蘂蘂然也　綏夏后氏之旌也其¶
形衰衰也　白斾殷旌也以帛繼旐末也　翿陶也其¶
貌陶陶下垂也　幢童也其貌童童也　旛幡也其貌¶
幡幡也　校號也將帥號令之所在也　節為號令賞¶
罰之節也　鐸度也號令之限度也　金鼓金禁也為¶
進退之禁也　戚慼也斧以斬斷見者皆慼懼也　鉞¶
豁也所向莫敢當前豁然破散也¶
¶
　　釋車¶
¶
<pb:KR1j0007_WYG_007-8a>¶
　　車古者曰車聲如居言行所以居人也今曰車車舍也¶
行者所處若車舍也　天子所乗曰玉輅以玉飾車也¶
輅亦車也謂之輅者言行於道路也象輅金輅木輅各¶
隨所以為飾名之也　鉤車以行為陣鉤股曲直有正¶
夏所制也　胡車車胡以罪没入為官奴者引之殷所¶
制也　元戎車在軍前啟突敵陣周所制也　輦車人¶
所輦也　柏車柏伯也大也丁夫服任之小車也　羊¶
車羊祥也祥善也善飾之車今犢車是也　墨車漆之¶
<pb:KR1j0007_WYG_007-8b>¶
正黒無文飾大夫所乗也　重較其較重卿所乗也¶
役車給役之車也　棧車棧靖也麻靖物之車也皆庶¶
人所乗也　軘車容者所乗也　容車婦人所載小車¶
也其蓋施帷所以隠蔽其形容也　衣車前户所以載¶
衣服之車也　獵車所乗以畋獵也　小車駕馬輕小¶
之車也駕馬宜輕使之局小也　高車其蓋高立載之¶
車也　安車蓋卑坐乗今吏之乗小車也　驘車羔車¶
各以所駕名之也　檻車上施欄檻以格猛獸之車也¶
<pb:KR1j0007_WYG_007-9a>¶
軺車軺遥也逺也四向逺望之車也　輜車載輜重¶
¶
　　卧息其中之車也輜厠也所載衣物雜厠其中也　軿¶
車軿屏也四面屏蔽婦人所乗牛馬也輜軿之形同有¶
邸曰輜無邸曰軿　輈句也轅上句也　衡横也横馬¶
頸上也　游環在服馬背上驂馬之外轡貫之游移前¶
却無常處也　脇驅在服馬外脇也　隂䕃也横側車¶
前以隂笭也　靷所以引車也　鋈金塗沃也冶白金以¶
沃灌靷環也　續續靷端也　文鞇車中所坐者也用虎¶
<pb:KR1j0007_WYG_007-9b>¶
皮有文采因與下轝相連著也　□伏也在前人所伏¶
也　軾式也所伏以式敬者也　□&KR2780;車中重薦也輕¶
□&KR2780;小貂也　轂埆也體堅埆也　轅援也車之大援¶
也　枕横在前如卧牀之有枕也枕横也横在下也¶
薦板在上如薦席也齊人謂車枕以前曰縮言局縮也¶
兗冀曰育御者坐中執御育育然也　較在箱上為辜¶
較也　立人象人立也或曰陽門在前曰陽兩旁似門¶
也　槅枙也所以扼牛頸也馬曰烏啄下向又馬頸似¶
<pb:KR1j0007_WYG_007-10a>¶
烏開口向下啄物時也　隆强言體隆而强也或曰車¶
弓似弓曲也其上竹曰郎疏相逺晶晶然也　□複也¶
重複非一言之也　輞罔也罔羅周輪之外也闗西曰¶
輮言曲輮也或曰䡑䡑緜也緜連其外也　輪綸也言¶
彌綸也周匝之言也　&KR3062;言輻&KR3062;入轂中也　輿舉也¶
軸抽也入轂中可抽出也　釭空也其中空也　鐧¶
¶
　　間也間釭軸之間使不相摩也　轄害也車之禁害也¶
輠裹也裹軹頭也　軹指也如指而見於轂頭也¶
¶
<pb:KR1j0007_WYG_007-10b>¶
　　笭横也在車前織竹作之孔笭笭蓋在上覆葢人也¶
軬藩也蔽水雨也　轑葢义也如屋構橑也　杠公也¶
衆人所公共也　䡟輗猶袐齧也在車軸上正輪之秘¶
齒前却也　屐似人屐也又曰伏兔在軸上似之也又¶
曰輹輹伏也伏於軸上也　鉤心從輿心下鉤軸也¶
縳在車下與輿相連縛也　棠□也在車兩旁□&KR0955;使¶
不得進却也　&KR0955;憲也禦熱也　紲制也牽制之也¶
紛放也防其放弛以拘之也　轡咈也牽引咈戾以制¶
<pb:KR1j0007_WYG_007-11a>¶
馬也　勒絡也絡其頭而引之也　衘在口中之言也¶
鐮苞也所以在旁苞歛其口也　鞅嬰也喉下稱嬰¶
¶
　　言纓絡之也其下飾曰樊纓其形樊樊而上屬纓也¶
韅經也橫經其腹下也　靽半也拘使半行不得自縱¶
也　羇檢也所以檢持制之也　韁疆也繫之使不得¶
出疆限也　鞧遒也在後遒迫不得使却縮也　負在¶
背上之言也　□懸也所以懸縛軛也¶
¶
　　釋船¶
¶
<pb:KR1j0007_WYG_007-11b>¶
　　船循也循水而行也又曰舟言周流也其前立柱曰椳¶
椳巍也巍巍高貌也　其尾曰柂柂拖也後見拖曳也¶
且弼正船使順流不使他戾也　在旁曰櫓櫓膂也用¶
膂力然後舟行也　引舟者曰筰筰作也作起也起舟¶
使動行也　在旁撥水曰櫂櫂濯也濯於水中也且言¶
使舟櫂進也又謂之札形似札也又謂之楫楫捷也撥¶
水使舟㨗疾也所用斥旁岸曰交一人前一人還相交¶
錯也　帆泛也隨風張幔曰帆使舟疾汎汎然也　舟¶
<pb:KR1j0007_WYG_007-12a>¶
中牀以薦物者曰笭言但有簀如笭牀也南方人謂之¶
笭□言濕漏之水突然從下過也　其上板曰覆言所¶
覆衆枕也其上屋曰廬象廬舍也其上重室曰飛廬在¶
上故曰飛也又在上曰爵室於中候望之如鳥雀之警¶
示也軍行在前曰先登登之向敵陣也　狹而長曰艨¶
衝以衝突敵船也　輕疾者曰赤馬舟其體正赤疾如¶
馬也　上下重牀曰艦四方施板以禦矢石其内如牢¶
艦也　五百斛以上還有小屋曰斥候以視敵進退也¶
<pb:KR1j0007_WYG_007-12b>¶
三百斛曰&KR1994;&KR1994;貂也貂短也江南所名短而廣安不¶
¶
　　傾危者也　二百斛以下曰艇其形徑挺一人二人所¶
行也¶
¶
¶
¶
¶
¶
　　釋名卷七¶
¶
