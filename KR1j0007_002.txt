# -*- mode: mandoku-view; -*-
#+TITLE: 釋名
#+DATE: 2016-04-12 14:30:32.149092
#+PROPERTY: ID KR1j0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 2
<pb:KR1j0007_WYG_002-1a>¶
　　釋名卷一¶
¶
　　欽定四庫全書¶
¶
　　釋名卷二¶
¶
　　漢　劉熈　撰¶
¶
　　釋州國¶
¶
　　青州在東取物生而青也州注也郡國所注仰也　徐¶
州徐舒也土氣舒緩也　揚州州界多水水波揚也¶
荆州取名於荆山也必取荆為名者荆警也南蠻數為¶
冦逆其民有道後服無道先彊常警備之也　豫州地¶
<pb:KR1j0007_WYG_002-1b>¶
在九州之中京師東都所在常安豫也　凉州西方所¶
在寒涼也　雍州在四山之内雍翳也　并州曰土無¶
也其州或并或設故因以為名也　幽州在北幽昧之¶
地也　冀州亦取地以為名也其地有險有易帝王所¶
都亂則冀治弱在冀强荒則冀豐也　兖州取兖水以¶
為名也　司州司𨽻校尉所主也　益州益阨也所在¶
之地險阨也　古有營州齊衛之地於天文屬營室取¶
其名也　燕宛也北方沙漠平廣此地在涿鹿山南宛¶
<pb:KR1j0007_WYG_002-2a>¶
宛然以為國都也　宋送也地接淮泗而東南傾以為¶
殷後若云滓穢所在送使隨流東入海也　鄭町也其¶
地多平町町然也　楚辛也其地蠻多而人性急數有¶
戰争相争相害辛楚之禍也　周地在岐山之南其山¶
四周也　秦津也其地沃衍有津潤也　晉進也其土¶
在北有事於中國則進而南也又取晉水以為名其水¶
迅進也　趙朝也本小邑朝事於大國也　魯魯鈍也¶
國多山水民性樸魯也　衛衛也既滅殷立武庚為殷¶
<pb:KR1j0007_WYG_002-2b>¶
後三監以守衛之也　齊齊也地在渤海之南勃齊之¶
中也　呉虞也太伯讓位而不就歸封之於此虞其志¶
也　越夷蠻之國也度越禮義無所拘也此十三國上¶
應列宿各以其地及於事宜制此名也至秦改諸侯置¶
郡縣隨其所在山川土形而立其名漢就而因之也¶
河南在河之南也　河内河水從岐山而南從雷首而¶
東從譚首而北郡在其内也　河東在河水東也　河¶
西在河水西也　上黨黨所也在山上其所最高故曰¶
<pb:KR1j0007_WYG_002-3a>¶
上也　潁川因潁水為名也　汝南在汝水南也　汝¶
陰在汝水陰也　東郡南郡皆以京師方面言之也¶
北海海在其北也　西海海在其西也　南海在海南¶
也宜言海南欲同四海名故言南海　東海海在其東¶
也　濟南濟水在其南也　濟北濟水在其北也義亦¶
如南海也　濟隂在濟水之陰也　南陽在國之南而¶
地陽也凡若此類郡國之名取號於此則其餘可知也¶
縣邑之名亦如之　大曰邦邦封也封有功於是也¶
<pb:KR1j0007_WYG_002-3b>¶
國城曰都者國君所居人所都會也　周制九夫為井¶
其制似井字也四井為邑邑猶悒也邑人聚會之稱也¶
四邑為丘丘聚也　四丘為甸甸乗也出兵車一乘也¶
鄙否也小邑不能逺通也　縣懸也懸係於郡也¶
¶
　　郡羣也人所羣聚也　五家為伍以五為名也又謂之¶
鄰鄰連也相接連也又曰比相親比也　五鄰為里居¶
方一里之中也　五百家為黨黨長也一聚之所尊長¶
也　萬二千五百家為鄉鄉向也衆所向也¶
¶
<pb:KR1j0007_WYG_002-4a>¶
　　釋形體¶
¶
　　人仁也仁生物也故易曰立人之道曰仁與義　體第¶
也骨肉毛血表裏大小相次第也　軀區也是衆名之¶
大總若區域也　形有形象之異也　身伸也可屈伸¶
也　毛貌也冒也在表所以别形貌且以自覆冒也¶
皮被也被覆體也　膚布也布在表也　肌懻也膚幕¶
堅懻也　骨滑也骨堅而滑也　胑枝也似水之枝格¶
也　肉柔也　筋力也肉中之力氣之元也靳固於身¶
<pb:KR1j0007_WYG_002-4b>¶
形也　膜幕也幕絡一體也　血濊也出於肉流而¶
濊&KR1070;也　膿醲也汁醲厚也　汁涕也涕涕而出也　津¶
進也汁進出也　汋澤也有潤澤也　汗[泳-永+旱]也出在於¶
表[泳-永+旱][泳-永+旱]然也　髓遺也遺□也　髪㧞也㧞擢而出也¶
鬢峻也所生高峻也　髦冒也覆冒頭頸也　眉媚也¶
有娬媚也　頭獨也於體高而獨也　首始也　面漫¶
也　額鄂也有垠鄂也故幽州人則謂之鄂也　角者¶
生於額角也　頞鞍也偃折如鞍也　目黙也黙而内¶
<pb:KR1j0007_WYG_002-5a>¶
識也　眼限也童子限限而出也　睫揷接也揷於眼¶
眶而相接也　瞳子瞳重也膚幕相裹重也子小稱也¶
主謂其精明者也或曰眸子眸冒也相裹冒也　鼻嘒¶
也出氣嘒嘒也　口空也　頰夾也兩旁稱也亦取挾¶
斂食物也　舌泄也舒泄所當言也　齒始也少長之¶
别始乎此也以齒食多者長也食少者㓜也　頥養也¶
動於下止於上上下咀物以養人也牙□牙也隨形¶
言之也　輔車其骨強所以輔持口也或曰牙車牙所¶
<pb:KR1j0007_WYG_002-5b>¶
載也或曰頷頷含也口含物之車也或曰頰車亦所以¶
載物也或曰鼸車鼸鼠之食積於頰人食似之故取名¶
也凢繫於車皆取在下載上物也　耳耏也耳有一體¶
屬著兩邊耏耏然也　脣縁也口之縁也　吻免也入¶
之則碎出則免也又取抆也潄垂所出恒加抆拭因以¶
為名也　舌卷也可以卷制食物使不落也　鼻下曰¶
立人取立於鼻下狹而長似人立也　口上曰髭髭姿¶
也為姿容之美也　口下曰承漿漿水也　頥下曰鬚¶
<pb:KR1j0007_WYG_002-6a>¶
鬚秀也物成乃秀人成而鬚生也亦取須體幹長而後¶
生也　在頰耳旁曰髯隨口動摇髯髯然也　其上連¶
髪曰鬢鬢濱也濱崖也為面額之崖岸也　鬢曲頭曰¶
距距拒也言其曲似拒也　項确也堅确受枕之處也¶
頸俓也俓挺而長也　咽咽物也　䑍在頥纓理之¶
¶
　　中也青徐謂之脰物投其中受而下之也又謂之嗌氣¶
所流通阨要之處也　胡互也在咽下垂能斂互物也¶
胸猶啌也啌氣所衝也　臆猶抑也抑氣所塞也　膺¶
<pb:KR1j0007_WYG_002-6b>¶
壅也氣所壅塞也　腹複也富也腸胃之屬以自裹盛¶
復於外複之其中多品似富者也　心纖也所識纖微¶
無物不貫心也　肝幹也五行屬木故其體狀有枝幹¶
也凢物以大為幹也　肺勃也言其氣勃鬱也　脾裨¶
也在胃下裨助胃氣主化穀也　腎引也腎屬水主引¶
水氣灌注諸脉也　胃圍也圍受食物也　腸暢也通¶
暢胃氣去滓穢也　臍濟也腸端之所限劑也　胞□¶
也□空虛之言也主以虛承水汋也或曰膀胱言其體¶
<pb:KR1j0007_WYG_002-7a>¶
短而櫎廣也　自臍以下曰水腹水汋所聚也又曰少¶
腹少小也比於臍以上為小也　隂䕃也言所在䕃翳¶
也　脇挾也在兩旁臂所挾也　肋勒也檢勒五臟也¶
膈塞也塞上下使氣與穀不相亂也　腋繹也言可¶
¶
　　張翕尋繹也　肩堅也　甲闔也與胸脇皆相㑹闔也¶
臂裨也在旁曰裨也　肘注也可隠注也　腕宛也¶
¶
　　言可宛屈也　掌言可以排掌也　手須也事業之所¶
須也　節有限節也　爪紹也筋極為爪紹續指端也¶
<pb:KR1j0007_WYG_002-7b>¶
背倍也在後稱也　脊積也積續骨節終上下也¶
¶
　　尾㣲也承脊之末稍㣲殺也　要約也在體之中約結¶
而小也　髖緩也其腋皮厚而緩也　臀殿也髙厚有¶
殿遌也　尻廖也尻所在寥牢深也樞機也要髀股動¶
摇如樞機也　髀卑也在下稱也　股固也為強固也¶
膝伸也可屈伸也　脚却也以其坐時却在後也¶
¶
　　脛莖也直而長似物莖也　膝頭曰膞膞圍也因形團¶
圜而名之也或曰蹁蹁扁也亦因形而名之也　足¶
<pb:KR1j0007_WYG_002-8a>¶
續也言續脛也　趾止也言行一進一止也　蹄底也¶
足底也　踝确也居足兩旁磽确然也亦因其形踝¶
¶
　　踝然也　足後曰跟在下旁著地一體任之象木根也¶
踵鍾也鍾聚也上體之所鍾聚也¶
¶
¶
¶
¶
<pb:KR1j0007_WYG_002-8b>¶
¶
¶
¶
¶
¶
¶
¶
¶
　　釋名卷二¶
¶
